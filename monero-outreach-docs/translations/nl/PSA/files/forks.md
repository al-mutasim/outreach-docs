# Ken je hard forks

Voor non-programmeurs kan de term "hard fork" verwarrende, zelfs negatieve connotaties dragen. Misschien heb je een paar artikels gelezen over "hard forks" en hoe dramatisch ze verdeling hebben gezaaid onder de cryptoprojecten. De "hard forks" van Monero nemen interessante vormen aan, en vallen ruwweg in drie categorieën:

### 1) Netwerkupgrade / regelmatig geplande hard fork

Monero-programmeurs streven naar twee hard forks per jaar. Deze worden geleid door Monero's kernprogrammeurs, steeds volgens gemeenschapsconsensus. Typisch betreft het verscheidene verbeteringen aan de kerncode. Het is belangrijk dat je altijd je Monero-wallet(s) upgrade wanneer dit gebeurt, de verantwoorlijkheid daartoe rust volledig op jouw schouders.

Anderen hebben gebruikgemaakt van Monero's hard forks door hun projecten te starten op de oude keten. Deze projecten falen vaak op korte termijn, gezien de vaak hebzuchtige motivatie. Als je je wallet niet update voor een hard fork maar je toch XMR zendt, verlies je ze mogelijk op een andere keten, of verlies je tijd ze te recuperen.

_Veiligheidsniveau:_ upgrade je Monerowallet zodra er updates beschikbaar zijn.

### 2) Hard forks van nieuwe, legitieme projecten

Sommige projecten splitsen af van Monero, en gebruiken de onderliggende code voor eigen doel. Verschillende factoren bepalen hun legimiteit. 

- geen pre-mine of insta-mine van munten voor de programmeurs
- je privésleutel delen is geen vereiste
- geen controverse over het project of al te negatieve, alarmerend recensies van de Monero-gemeenschap
- het project is open-bron en dus "geeft terug" aan Monero

_Veiligheidsniveau:_ Als het project legitiem is, hoef je verder niets te doen met je Monero-wallet. Gebruik je gezond verstand en ga je gang.

### 3) Hard forks van oplichters en aanvallers

Deze projecten hebben de omgekeerde kenmerken van de legitieme projecten. Ze worden gedreven door hebzucht, zowel van de kant van de programmeurs als van de gebruikers (lees: slachtoffers). In sommige gevallen, vooral als het delen van je privésleutel vereist is, betreft het bedrieglijke pogingen het Moneronetwerk en de privacy/anonimiteit van haar gebruikers aan te vallen.

_Veiligheidsniveau:_ Sterk aangeraden deze munten te vermijden. Ga door op eigen risico, en begrijp dat deelname ook onbedoeld het Monero-netwerk kan verzwakken.

