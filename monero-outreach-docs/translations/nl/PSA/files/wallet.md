# Een veilige wallet is een blije wallet

Je Monero (XMR) wallet is jouw kluis die je XMR bewaart en beschermt. Om dit zo te houden zijn er aanbevolen methodes die je kan volgen om je wallet(s) zo veilig mogelijk te houden. 

'Hot' wallets zijn verbonden met het Internet, 'Cold' wallets niet. Cold wallets zijn doorgaans veiliger, maar ten koste van gebruiksgemak.

Een 'hard' wallet, zoals de veelgebruikte Ledger of Trezor, kan je zien als een compromis tussen hot en cold wallets, omdat je ze verbindt met het Internet om te zenden/ontvangen, maar vervolgens afkoppelt ter bewaring/opslag van je XMR.

### Enkele aanbevolen methodes omtrent walletveiligheid:

1. Om te voorkomen dat oplichters je XMR stelen, gebruik je best uitsluitend wallets goedgekeurd door de Monero-gemeenschap. Doe je research vooraleer je eender welke wallet opzet. Een goed begin is de informatiesectie van r/Monero (https://www.reddit.com/r/Monero/).  

2. Als je een cold wallet (bijvoorbeeld een "paper" wallet) voor langdurige opslag aanmaakt, doe dan ook je research, en volg een online gids met de meest overtuigende en positieve recensies en commentaar. Bijvoorbeeld (Reddit):

  a. Gids voor het zenden naar een paper wallet
r/Monero/comments/7t5tyx/tutorial_sending_xmr_to_a_paper_wallet_generated

  b. Gids voor het veilig aanmaken van een cold wallet
r/Monero/comments/48cgmd/an_extensive_guide_for_securely_generating_an

3. Overweeg een cold wallet voor de XMR die je plant bij te houden, en een hot wallet voor XMR die je wil spenderen of verhandelen. Cold wallet = spaarrekening; hot wallet = zichtrekening.

4. Bezoek online fora, vraag rond, en leer de verschillende manieren om privésleutels en herstelteksten veilig op te bergen, en kies de beste manier voor jouw situatie. Begin hier: https://getmonero.org/community/hangouts/. Elk plan is beter dan geen plan. Heb je al door dat research een belangrijk thema is?

5. Volg andere aanbevolen methodes zoals nooit je privésleutels delen, enkel reputabele beurzen gebruiken, je wallet(s) updaten na elke netwerkupgrade of hard fork, je balans verzwijgen, en steeds leergierig te zijn! 
