# Vertel nooit hoeveel Monero je bezit.

"Loslippigheid is des duivels oorkussen" en "uit het oog, uit het hart", deze spreekwoorden bestaan niet voor niets. Het moment dat je je balans prijsgeeft, kan je je al onbedoeld tot doelwit hebben gemaakt. Dit geldt vooral voor online fora en social media. Agressors schuimen het Internet af op zoek naar bruikbare persoonlijke informatie. Bijvoorbeeld:

_Adam laat Eva via sociale media weten dat hij zojuist 30 XMR heeft aangeschaft. De agressor leest het bericht en wil de 30 XMR afhandig maken. Daarvoor past hij verscheidene snode tactieken toe: hij hackt Adam en steelt zijn XMR, en laat misschien zelfs een spoor van vernieling achter. Als Adam in eerste instantie niets had gezegd, zou hij geen doelwit zijn geweest, en was zijn XMR nu nog veilig._

Dit is een simplificering, maar in de realiteit zijn er honderden gevallen te bedenken waarin gedeelde informatie je tot doelwit kan maken, en nog meer manieren hoe hackers je daarmee kunnen uitbuiten. Monero aanraden en aanleren is niet hetzelfde als opscheppen over je balans. Blijf bij het eerste, vermijd het laatste.

Het bewaken van je informatie is met name van belang in een land met een corrupte, machtmisbruikende overheid. Als ze beperkingen wil uitvoeren op cryptokapitaal, heeft ze best geen weet van je Monero. Ondanks dat Monero vanuit de code resistent is tegen regulering, kan de overheid toch proberen je wallet te confisceren.

Kapitaalbeperking betekent dat men (legaal gezien, niet noodzakelijk technisch gezien) je Monero kan blokkeren of toe-eigenen. Doordat Monero voortdurend verbetert, wordt het voor corrupte overheden steeds moeilijker van je Monero af te weten... tenzij je ze helpt. Weten ze van niets, dan kunnen ze ook nergens beslag op te nemen. Vertel dus nooit hoeveel Monero je bezit.
