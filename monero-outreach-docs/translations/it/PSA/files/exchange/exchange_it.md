# Conosci la Sicurezza del Tuo Exchange

Gli Exchanges (cambia valute) possono essere utilizzati per vendere o acquistare più Moneroj, ma non tutti gli Exchange sono uguali.

### Ci sono alcuni aspetti da prendere in considerazione per proteggere i tuoi XMR quando utilizzi gli Exchange.

1. Fai le tue dovute ricerche prima di utilizzare un Exchange. Prova a rispondere alle seguenti domande:

- a. Esistono recensioni positive che provengono da fonti di terze parti? Queste fonti sono affidabili?

- b. Questo Exchange è stato mai attaccato? La risposta all'attacco è stata appropriata?

- c. Da quanto tempo è in attività questo Exchange?

- d. I creatori/gestori di questo Exchange sono individui/enti noti e rispettabili?

- e. Hai la possibilità di mantenere la tua privacy non condividendo alcuna informazione personale?

- f. Il sito usa precauzioni di sicurezza come captcha e Autenticazione a Due Fattori (2FA)? Possiede certificati di sicurezza legittimi e inizia con https://?

- g. Se hai intenzione di presentare dichiarazione dei redditi, l'Exchange ti consente di scaricare report che provino le transazioni in compravendita?

2. Gli Exchange creano dei portafogli per te. In genere non ti è consentito conoscere il seed mnemonico del portafoglio dell'Exchange. Se l'Exchange viene attaccato o si rivela una truffa, potresti perdere tutti gli XMR contenuti in quel portafoglio. È buona regola tenere su un Exchange solo gli XMR che hai intenzione di usare a breve. È meglio conservare gli altri in un portafoglio di cui hai pieno controllo.

3. Se vuoi fare trading con una quantità significativa di XMR usando un Exchange, sarebbe meglio provare prima la transazione facendo trading di una piccola quantità. La quantità usata non dovrebbe essere superiore a quella che sei disposto a perdere.

4. Per ogni transazione XMR, controlla sempre due volte gli indirizzi di invio/destinazione e assicurati che siano corretti. Anche se fai copia-incolla di un indirizzo, accertati che sia stato incollato bene, poiché esistono attacchi noti che cambiano l'indirizzo quando viene copiato/incollato. Se il tuo dispositivo è stato in qualche modo infettato da questo malware, un semplice doppio controllo per verificare che l'indirizzo sia stao incollato correttamente è tutto ciò che serve per proteggere i tuoi XMR.

5. Col passare del tempo, stanno prendendo piede gli Exchange distribuiti. Con il fatto che Monero è una criptovaluta decentralizzata, questi Exchange sono allineati con l'ethos di Monero. Valuta di utilizzare questi ma, come sempre, fai le tue dovute ricerche!


