# Partecipazione alla Comunità

Monero è un progetto open-source completamente decentralizzato. Chiunque abbia una buona idea e qualche iniziativa può creare e dirigere un progetto a sostegno di Monero. Se non sei uno sviluppatore e sei interessato a supportare Monero in altri modi, ci sono molte opzioni. I progetti Monero si organizzano in vari gruppi di lavoro. Esiste un gruppo di lavoro di localizzazione incentrato sulla traduzione di tutti i contenuti Monero per favorire l'adozione in tutto il mondo, esiste un gruppo di lavoro Outreach incentrato sulla creazione di strumenti per facilitare le relazioni pubbliche e una maggiore adozione di Monero, e persino un gruppo di lavoro focalizzato sullo sviluppo di un portafoglio hardware per Monero. Esistono molti altri gruppi di lavoro che hanno bisogno del tuo aiuto.

Se sei uno sviluppatore, puoi unirti ad alcune centinaia di sviluppatori che hanno contribuito al codice di Monero attraverso la piattaforma GitHub.

La prima tappa della partecipazione al gruppo di lavoro comunitario è il Monero Community Workgroup, che si concentra sull'organizzazione di tutti gli altri gruppi di lavoro. Loro saranno in grado di dirti se la tua idea è già venuta a qualcun altro ed eventualmente con chi collaborare per svilupparla ulteriormente. Se la tua idea è nuova, ti connetteranno con alcune risorse per dettagliarla e trasformarla in realtà.

Gli sviluppatori core di Monero ci hanno fornito una serie di strumenti per aiutare a creare gruppi di lavoro di successo, tra cui Mattermost per le comunicazioni e Taiga per la pianificazione dei progetti e la gestione dei flussi di attività. Le persone possono anche partecipare a vivaci discussioni che si tengono su diversi canali Slack e IRC, alle diverse chat di gruppo di Telegram, su Reddit via r/Monero o sui molti subreddit dedicati ad aspetti specifici di Monero (come il mining o la speculaione), e facendo domande o dando risposte riguardo Monero su Stack Exchange.

### L'unica barriera alla partecipazione nella comunità sei tu.

Ti invitiamo a unirti alla causa e rendere ancora più forte questa community decentralizzata e open-source!
