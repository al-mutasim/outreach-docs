# Un Portafoglio Sicuro è un Portafoglio Felice

Il tuo portafoglio Monero (XMR) è il caveau che contiene i tuoi XMR e li tiene al sicuro. Se vuoi assicurarti che sia sempre così, devi seguire buone pratiche per mantenere sicuro il più possibile il tuo portafoglio (o i tuoi portafogli).

I portafogli caldi ('hot') sono portafogli collegati a Internet, mentre i portafogli freddi ('cold') non lo sono. I portafogli freddi sono generalmente più sicuri, ma sacrificano la facilità d'uso.

Un portafoglio 'hardware', come il famoso Ledger o il Trezor, potrebbe essere considerato come una via di mezzo fra un portafoglio caldo e uno freddo perché è possibile collegarlo a un dispositivo connesso a Internet per inviare/ricevere XMR, ma quando è disconnesso non è accessibile da rete.

### Ecco alcune regole generali da seguire per garantire la sicurezza del portafoglio:

1. Per evitare truffe che mirano a sottrarre i tuoi XMR, usa solo portafogli approvati dalla comunità Monero. Fai le tue ricerche prima di creare qualsiasi portafoglio. Un buon punto di partenza è la sezione r/monero che si trova qui: https://www.reddit.com/r/Monero/

2. Se stai impostando un portafoglio freddo (ad esempio un portafoglio "cartaceo") per la conservazione XMR a lungo termine, fai una ricerca e segui uno dei tutorial online che presenta le recensioni / i commenti più forti e positivi. Come questi due link Reddit (in inglese):

  a. Sending to Paper Wallet Tutorial
r/Monero/comments/7t5tyx/tutorial_sending_xmr_to_a_paper_wallet_generated

  b. Guide for Securely Generating an Cold Paper Wallet
r/Monero/comments/48cgmd/an_extensive_guide_for_securely_generating_an

3. Considera l'opportunità di usare un portafoglio freddo per XMR che hai intenzione di tenere per tanto tempo, e ad un portafoglio caldo per XMR che hai intenzione di spendere o su cui fare trading. Considera questo: portafoglio freddo = conto di risparmio, portafoglio caldo = conto corrente.

4. Visita i forum online e chiedi in giro per imparare come le persone conservano le loro chiavi private o seed mnemonici, quindi scegli l'opzione che più si adatta a te. Inizia da qui: https://getmonero.org/it/community/hangouts/. Avere una strategia è molto meglio che non averla. Vedi che la ricerca è un tema ricorrente?

5. Metti in atto le buone pratiche come non condividere mai le tue chiavi private, usare solo Exchange fidati, aggiornare il tuo portafoglio dopo ogni aggiornamento di rete / hard fork, non parlare di quanti XMR possiedi e cercare di saperne sempre di più!








